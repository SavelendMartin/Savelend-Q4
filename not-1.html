<h1 class="text-xl">Noter till koncernens finansiella rapportering</h1>

<h2 class="text-lg mb-4">Not 1 Allmän information</h2>
<p class="mb-2">Savelend Credit Group AB (publ) org nr 559093-5176, är moderföretag i en koncern med fokus på techlösningar inom peer to peer platform och faktureringslösningar. Bolaget har internt utvecklade IT-system för samtliga tjänster och funktioner. </p>

<p class="mb-2">Koncernens verksamhet bedrivs i koncernens dotterbolag. Moderbolaget är ett aktivt holdingbolag med säte i Stockholm. Bolaget är momsregistrerat. Bolagets adress är; Savelend Credit Group AB (publ), Kammakargatan 7, 111 40 Stockholm. </p>

<h3 class="text-md font-bold mt-4 mb-2">Grund för rapporternas upprättande</h3>
<p class="mb-2">Denna delårsrapport avser delårsperioden 2020-10-01 - 2020-12-31 och är upprättad i SEK vilket är moderföretagets funktionella valuta. Delårsrapporten har upprättats enligt IAS 34 Delårsrapportering.</p>

<p class="mb-2">De finansiella rapporterna för koncernen är upprättade baserat på historiska anskaffningsvärden vilket innebär att tillgångar och skulder är redovisade till dessa värden och i förekommande fall vissa finansiella instrument som värderas till verkligt värde. Den funktionella valutan för moderföretaget, inklusive dess svenska dotterföretag, och koncernens rapporteringsvaluta är svenska kronor (SEK). Polska dotterföretag har funktionell valuta i polska zloty. Omräkningen av dotterbolag har gjort i enlighet med IAS 21. Alla belopp anges i tusen kronor (TSEK) där ej annat anges. Belopp inom parentes avser föregående år.</p>

<div class="page-footer">
    <p>SAVELEND – BOKSLUTSKOMMUNIKÉ 2020</p>
    <div class="divider"></div>
    <p class="counter"></p>
</div>