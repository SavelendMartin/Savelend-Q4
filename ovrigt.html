<h1 class="text-xl">Övrig information</h1>
<article class="two mb-8">
<p class="mb-4">Per 31 december hade koncernen 42 heltidstjänster (34), varav 17 konsulter (11) som anlitats för projekt längre än tre månader. Ökningen av antalet konsulter är direkt hänförlig till IT-satsningen under året.</p>
<p class="mb-4">Moderbolaget Moderbolaget Savelend Credit Group AB (publ) med org nr 559093-5176, är ett aktivt holdingbolag med säte i Stockholm. Bolaget är momsregistrerat. Bolagets adress är Savelend Credit Group AB (publ), Kammakargatan 7, 111 40 Stockholm. Koncernens verksamhet bedrivs i koncernens dotterbolag. Moderbolagets resultat uppgick för kvartalet till -1,6 MSEK.</p>

<p class="font-bold">Transaktioner med närstående</p>
<p class="mb-4">Inga väsentliga förändringar har skett i jämförelse med vad som beskrivs i årsredovisningen för 2019 not 29 avseende transaktioner med närstående inom koncernen.</p>

<p class="font-bold">Risker och osäkerhetsfaktorer</p>
<p class="mb-4">Den huvudsakliga risken och osäkerheten för koncernen är finansiella risken med fokus på kreditrisk i samband med koncentrationsrisk. Kreditrisken fördelas på finansiell kreditrisk som avser risken i räntebärande tillgångar och kundkreditrisk som avser risken i kundfordringar. Den finansiella kreditrisken uppstår genom likvida medel och tillgodohavanden hos banker och finansinstitut medan kundkreditrisken avser risken i kreditexponeringar gentemot kunder, inklusive utestående fordringar och avtalade transaktioner. Kreditrisk syftar för koncernen främst till risken för att motpart inte uppfyller sina skyldigheter i kundavtal som därmed leder till en finansiell förlust.</p>

<p class="mb-4">Koncernen är exponerad för kreditrisk via hanteringen av exponering i enskilda krediter och kunder. Vidare är kundurvalet selektivt avseende hög kvalitet hos kunder avseende återbetalningsförmåga samt risker i exempelvis geografiska områden, bransch och sektor. Koncernen exponeras också utifrån sin finansieringsverksamhet, likviditetsmål samt koncerninterna lån. En del av koncernens marknadsföring sker i samarbete med annonsnätverk, så kallade ”affiliates”. I samband med sådan tredjepartsmarknadsföring kan det hända att koncernens varumärken exponeras i icke önskvärda sammanhang, utan koncernensvetskap och möjlighet till kontroll. I händelse av sådana överträdelser har koncernbolagen i regel avtalsenliga möjligheter att vidta sanktioner mot motparten.</p>

<p class="mb-4">Under 2020 har Covid-19 påverkat koncernen främst vad gäller viss förlängd återbetalningstid på enskilda krediter. Fortsatt arbete har gjorts avseende att bibehålla kreditkvalitén. Vad gäller likviditetsrisk kopplat till Covid-19 har diskussioner kring preferensaktier och konvertibler förts. Vidare har också pandemin orsakat viss påverkan avseende exponering i utländsk valuta. Denna är dock inte på en väsentlig nivå och vi ser inte någon väsentlig påverkan av ovan beskrivna händelser tack vare intern anpassning och aktivitet.</p>

<p class="font-bold">Rättsliga tvister</p>
<p class="mb-4">Under kvartalet har inga rättsliga processer eller skiljeförföranden inletts. Tvisten som inleddes i början av året är nu reserverad och påverkar resultatet negativt.</p>

<div class="image" style="background-image: url('img/img_5.jpg'); height: 23cm; width: 100%;"></div>
</article>


<div class="page-footer">
    <p>SAVELEND – BOKSLUTSKOMMUNIKÉ 2020</p>
    <div class="divider"></div>
    <p class="counter"></p>
</div>