<h1 class="text-xl">Koncernens utveckling</h1>
<article class="two mb-8">

    <h2 class="font-bold">Intäkter</h2>
    <p class="mb-4">Koncernens intäkter under perioden uppgick till 17,3 MSEK (11,7 MSEK) och under helåret redovisar koncernen totala intäkter på 56,4 MSEK (44,8 MSEK), vilket motsvarar en tillväxt på 26% jämfört med föregående år. Tillväxten under året är främst hänförlig till organisk tillväxt på befintliga produkter, framförallt fakturaservice och konsumentkrediter, samt att investerarbasen fortsätter att växa.</p>
    <h2 class="font-bold">Finansiell utveckling</h2>
    <p class="mb-4">Resultatet under perioden uppgick till -5,0 MSEK (-4,8 MSEK) och på hela räkenskapsåret redovisas en förlust om -14,6 MSEK (-6,0 MSEK). Koncernen har under året investerat för fortsatt tillväxt samt förbättrat interna rutiner och processer. De större kostnadsposterna under kvartalet är främst hänförliga till förstärkning av strukturkapital samt investeringar i nyckelresurser.</p>
    <p class="mb-4">Marknadsföringen är direkt kopplad till ökningen av intäkter som nämnts ovan, arbetet med affiliates och samarbetspartners fortgår och levererar ett positivt nettobidrag i resultaträkningen. I arbetet med den interna strukturen har koncernen anlitat olika konsulter, rådgivare samt jurister. Allt eftersom koncernen lanserar nya produkter förs även en löpande dialog med de externa revisorerna för att säkerställa att redovisningen av dessa är korrekt och rättvisande. I takt med att koncernen växer har organisationen anställt fler personer under året.</p>
    <p class="mb-4">Under perioden påverkas även resultatet av en reserv för en pågående rättstvist som nämnts i föregående kvartalsrapport.</p>
    <h2 class="font-bold">Likviditet</h2>
    <p class="mb-4">Koncernens likvida medel vid utgången av perioden uppgick till 4,2 MSEK. Kassaflödet från den löpande verksamheten under 2020 uppgick till -8,4 MSEK (-7,6 MSEK) och under kvartalet uppgick summan till -7,5 MSEK (2,1 MSEK). </p>
    <h2 class="font-bold">Soliditet</h2>
    <p>Per 31 december 2020 uppgick koncernens soliditet till 34% (50%).</p>

</article>

<div class="image" style="background-image: url('img/img_2.jpg')"></div>

<div class="page-footer">
    <p>SAVELEND – BOKSLUTSKOMMUNIKÉ 2020</p>
    <div class="divider"></div>
    <p class="counter"></p>
</div>